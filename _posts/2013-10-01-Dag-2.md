---
published: false
layout: post
description: "We bezoeken de Asimo robot, een onsen en zien cosplay in actie!"
modified: "02-10-2013"
category: articles
tags: 
  - asimo
  - japan
  - onsen
  - korean food
  - cosplay
image: 
  feature: "texture-feature-small.jpg"
---

Na een klein dutje in het Hostel, met behulp van een wekker werden we wakker om 9 uur om onze eerste dag te beginnen. Het was een zondag en daarom besloten we (na aandringen van mij) om naar een museum te gaan van de toekomst: _Mirai-ken_

##Monorail
Het museum bevind zich in de Tokyo Bay-area, een handgemaakt eiland waar mensen uit het drukke binnenstad naar kunnen ontsnappen om te relaxen en ge-entertained te worden. 
De heen-weg was al extreem gaaf, Je kan er alleen maar naar toe met een Monorail vanuit tokio die over de binnenstad en over het water langs de brug gaat. Die ervaring alleen al was het dagje meer dan waard.

##Vreemde snuiters
Onderweg naar het museum werden we verrast met een mooi park waar we dachten onze Bento-box op te eten. Maar we waren verrast met groepjes mensen (vooral vrouwen) die verkleed constant foto's van elkaar aan het maken waren! Het bleek niet georganiseerd te zijn, en was dus kennelijk normaal op een Zondag in het park. Het voelde een beetje raar om er naast te zitten - we wilden ze niet storen met hun.. werk - en wat sushi naar binnen te werken. Maar al snel bleek dat mensen kijken best leuk is, en dat deze toch erg leuk waren om naar te kijken. 
![Cosplay](/https://dl.dropboxusercontent.com/u/100400752/blog-resized/DSC00492-small.jpg)

##Asimo
Gelijk naar de main geek event! De Mirai-ken is een leuk museum met een aantal leuke exposities, maar het enige waar ik eigenlijk voor kwam was de supervette robot **Asimo**. De robot kan dansen, voetballen, rennen en een beetje praten. En terwijl we er waren hadden we het geluk om een demonstratie te zien van de robot. Je zou bijna zeggen dat er een dwerg in zat (zoals R2D2 in StarWars). Maar er was hoogstens iemand achter de schermen de robot aan het besturen.
![Asimo](/http://world.honda.com/ASIMO/technology/2011/specification/image/img_specification.jpg)

##Koreaans eten
Na een leuk avontuur met robots en tech-musea werd het tijd om te eten, en dit bleek niet zo makkelijk te zijn. Kennelijk is zondag hoogseizoen en overal waar we kwamen stond er een rijen van mensen te wachten op een tafel. Dit fenomeen kenden we niet, net zo min als dat je goed op de bordjes moest kijken welke verdieping nou welk restaurant herbergde. Even turen om te kijken hoe leuk een zaakje is kan niet zoals in Nederland. Uiteindelijk een Koreaans restaurant gevonden waar we een zeer mooie tafel kregen bij het raam met uitzicht op de Tokyo Baai. Het eten moest zelf gegrild worden, en dat waren we niet echt gewend (een kwart van het eten was verkoold)
![Koreaans eten](/https://dl.dropboxusercontent.com/u/100400752/blog-resized/DSC00518-small.jpg)

##Onsen
Na het eten zagen we dat er een van attractiepark proportie grote [Onsen](http://nl.wikipedia.org/wiki/Onsen) in de buurt was. We hadden nog nooit zoiets bezocht, en ik ben niet echt van de sauna, maar ik nam het maar als een uitdaging. Een onsen werkt anders dan een sauna. Je ruilt je kloffie om voor een _yukata_ in plaats van een badjas, en mannen en vrouwen zijn gescheiden van elkaar (van zowel binnen als buiten bad). Ook moet je voordat je het bad betreedt je lichaam schoonmaken. Deze onsen is speciaal omdat de japanners een 400 meter gat hadden gegraven om tot het heet-water dat gebruikt wordt te komen. 
Als je genoeg hebt gebadderd doe je je yukata weer aan en kan je binnen het attractie park eten en drinken bestellen van verschillende kraampjes, of een "relaxation room" betreden en daar Tv kijken of een dutje doen. Massages en andere therapieen waar ik nog nooit van gehoord heb konden daar ter plekke voor je geregeld worden.
![Oedo Onsen monogatari](/http://media-cdn.tripadvisor.com/media/photo-s/01/b2/af/af/ingresso-onsen.jpg)