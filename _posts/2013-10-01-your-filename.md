---
published: false
---

Moeilijker dan gedacht! Japan heeft een erg sterk 3g/4g netwerk en heeft ook vele wifi hotspots. 
Maar deze hotspots zijn allemaal subscription-based, en dus niet toegangkelijk tot toeristen zoals wij.
Toen had ik een idee om naar de starbucks te gaan, die heeft immers altijd gratis internet! Toch!?
Nee dus, de situatie is namelijk dat voordat je gebruik kan maken van starbucks internet je eerst een mail moet sturen naar starbucks voor activatie.. 
Dus als je bij de Starbucks zit en je zou graag internet willen zou je eerst met internet die je niet hebt een mailtje moeten sturen om internet te kunnen activeren. Starbucks is niet de enige, want ook McDonalds heeft hetzelfde principe.
Nou weet ik niet waarom ze dit doen, en waarom in Japan dit vereist is, maar een gokje wagen kan altijd: veiligheid. Ze willen niet dat hackers bij hotspots anoniem hun duistere werken uitvoeren en dus stelt de Japanse overheid het verplicht dat hotspot aanbieders altijd een email kunnen koppelen aan een hotspot gebruiker. 
Dit is allemaal natuurlijk een gokje, maar de beetje ervaren ITer weet al snel een 1-dags-mail account te openen en zo deze schijnveiligheids-systeem te omzeilen.
Maar in de tussentijd wil ik alleen even Nu.nl bekijken of een blogje schrijven en maken ze een simpele wens erg moeilijk.

##Halve oplossing
De Cyber of Internet-cafe is erg populair in Japan, onze eerste blog was dan ook vanuit zo'n cybercafe in een donker holletje waar je kan gamen, eten kan bestellen en zelfs lekker kan roken voor 100 yen per 10 minuten. Toen we aan balie stonden om te vragen om een computer met twee stoelen in plaats van twee computers keken ze ons raar aan. Wij dachten dat een cybercafe gewoon een soort media-theek was en dat je een stoel gewoon kan aanschuiven. Maar dit kon dus niet, en om de reden dat er gewoon geen ruimte is om een stoel aan te schuiven. Je zit echt opgesloten in een luie stoel kijkend naar je beeldscherm. Voor mij geen probleem, maar voor mijn vriendin die achter de luie stoel op de grond zat was het geduld snel op :)
Zo was de eerste blog geschreven!

##Zonder fatsoenlijk toetsenbord
Dus we dachten dat we dan een blog zouden kunnen schrijven met de tablet in het hotel of hostel waar we verblijven. Maar ook dit gaat niet zonder slag of stoot. De tablet is echt een on-ding als je er iets productiefs mee wil doen zoals een lang bericht typen! Echt waar, als iemand zegt dat hij net zo snel kan typen op een keyboard als dat hij dit op een 10 inch tablet kan, wil ik dit met mijn eigen ogen zien. (natuurlijk moet die gene wel met een redelijk tempo uberhaupt kunnen typen op een keyboard)

Judith was van dezelfde mening en zei dat het ook daarom was dat ze haar tablet (dit is haar tablet) nooit gebruikt voor werk (...). Dus we gingen als tussenstop naar een BIC Camera, een enorm 8 verdiepingen hoog mediamarkt met alleen maar electronica om een bluetooth keyboard te kopen zodat we eindelijk die blogjes kunnen typen en posten.

##Tips voor internet in Japan
- Koop een prepaid simkaart met data-plan van 3gb data voor 21 dagen in een electronica-zaak van B-Mobile. Het kost ongeveer 6000 yen maar dan heb je wel internet, en ook overal. De moeite die het kost om gratis internet te krijgen in dit land is het gewoon niet waard.
- Gebruik Starbucks hotspot internet, maar registreer je dus vooraf op hun website!
- Cybercafe's zijn alleen maar gecatered voor die-hard gamer nerds en niet voor internet-browsende toeristen die iets uit wilen zoeken.
- Vertrouw NIET op goed internet van je hotel/hostel. Die verbinden je door aan andere wifi-hotspots en zijn echt SUPER-traag in de zin van 2-4Kb/s.