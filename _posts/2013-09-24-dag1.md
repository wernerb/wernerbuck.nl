---
published: true
layout: post
description: Eerste dag
modified: "24-09-2013"
category: articles
tags: 
  - vakantie
  - japan
  - tokyo
  - slaaptekort
  - vendingmachine
image: 
  feature: "texture-feature-small.jpg"
---

Onze vlucht naar Japan hield in dat we moesten overstappen in Heahthrow.
Naar Heathrow vliegen was geen probleem, alleen hadden we wel een vertraging van een half uur opgelopen. Op Heathrow zelf kwamen we erachter dat je geen half uur vertraging wilt hebben.
Op aankomst werden we geconfronteerd met een security check die we binnen een half uur zouden moeten doorstaan. Eenmaal bij de security check bleek dat de rijen zo lang waren dat we misschien de hele vlucht zouden missen! Een aardige canadees coachte ons door de stress-situatie en eer dat we op weg konden was het al 5 minuten voor departure-tijd. Met haasten en rennen wisten we op het nippertje de vlucht te halen.
Al hijgend werd ons een drankje aangeboden en zeiden ze dat het geen probleem was. Later vroegen we of er meer mensen te laat waren, en als antwoord kregen we dat zij op hun dooie gemak een half uur te laat binnen liepen. Hierop zei de stewardess "We hebben hun geen drankje aangeboden".
Tijdens de vlucht viel ons op dat 10 procent van de Japanners mond-kapjes droegen. Waarschijnlijk om niet bacillen op te vangen, maar zoals Judith aanmerkte misschien ook om anderen niet ziek te maken (erg beleefde mensen die Japanners).
Bij het zitten en aansluiten van de headphone stak judith haar headset in het verkeerde plugje. Het grappige hieraan is dat we het er niet meer uit kregen en dat er 1 cm erboven werd aangegeven dat je er absoluut NIET je headset in moet steken.
Met films wisten we zonder probleem 12 uur aan vlucht-tijd te vullen. Helaas konden we beiden niet veel slapen.
![De headset kon er ook niet meer uit..](https://dl.dropboxusercontent.com/u/100400752/blog-resized/plug2-medium.jpg)

## Hostel
Van Narita Airport in de trein richting Tokyo. Het ziet er buiten Tokyo erg mooi groen uit en het is heerlijk warm met 30 graden. Zodra we overstappen en  de suburbs naderen verandert het groen in veel hoge kantoren, huizen en flats met zeer kleurrijke nuonborden. Ook in de trin zelf lijkt het　wel feest te zijn met alle reclameborden en de vele handgrepen om je aan te vast te houden. Het is een mooi gezicht. Het hostel is vrij makkelijk te vinden. We wisten dat het klein en knus zou zijn en de goedkoopste van Tokyo!! Dat klopte allemaal! Het was er gezellig met leuke mensen. Na het uitpakken zijn we snel wat gaan doen vanwege de jetlag. We wilden direct over op de Japanse tijd en niet aan de jetlag toegeven, dat betekende de hele dag op touw zijn, terwijl je lichaam wil slapen! 

##Avontuur
Eerst langs de Bento-shop voor slechts 250yen, 70 eurocent! Het hoeft dus niet duur te zijn hier. Het valt ons op dat niemand op straat of in de metro eet. Wij hebben een bankje opgezocht en gingen daar eten, wat erg vreemd overkwam bij de Japanners. We werden behoorlijk aangekeken! Later hoorden we dat het niet gepast is voor vrouwen om lopend te eten.　Al is DIT straatbeeld en de cultuur wel langzaam aan het veranderen.　op naar de eerste sigthseeing、namelijk de Ginza wijk in hartje Tokyo. Wrner pakte een heerlijke massage in een massage salon onder begange grond van een groot gebouw. Vervolgens zijn we toen door de brede winkelstraat doorgelopen die de Japanners voor de dag hadden afgezet zodat iedereen op straat kon lopen. Het was een gave ervaring om op straat langs allemaal skyscrapers te lopen (foto volgt!). Vervolgens stopte we om de Sony building in te gaan die vaak de nieuwste hardware en gadgets op display laat zien. Voor mij was dat een paradijs op aarde. Ze hadden een 4k tv van 5 meter, een soort 3d hoofd-display en de nieuwste telefoon: Sony Z1. Dit was het　paradijs aan nieuwe elektronica, wat erg in de smaak viel bij Werner. In de avond zijn we de Tokyo Sky Tower van 300 meter opgegaan. Deze lijkt erg op de Eiffeltoren en we hadden een erg mooi uitzicht s'avonds op een verlicht Tokyo met wolkenkrabbers. We aten ook in een soort van cafetaria/restaurant in de de Tokyo Sky Tower. Het was zeer bijzonder, want in plaats van dat iemand je order opneemt, geef je dit door aan een machine (waar je ook gelijk betaalt) en dan krijg je een zendertje die piept zodra het eten kan worden opgehaald van een balie waar je de kok hard ziet werken! Al slapend in de metro hebben we ons bed in het hostel voor de 1e nacht opgezocht.
![Order food automaat](https://dl.dropboxusercontent.com/u/100400752/blog-resized/vending-medium.jpg)
{: .image-pull-right}
